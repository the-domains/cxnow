---
datePublished: '2016-08-31T08:54:57.517Z'
sourcePath: _posts/2016-08-31-yhtenaisen-tuotekokemuksen-chicago-irce-osa-2.md
inFeed: true
hasPage: true
author: []
via: {}
dateModified: '2016-08-31T08:54:57.126Z'
title: Yhtenäisen Tuotekokemuksen Chicago - IRCE osa 2
publisher: {}
description: >-
  Gartnerin tutkimuksen ( Gartner's 4Q15 consumer retail shopping survey )
  mukaan asiakkaiden tärkein odotus kaupalle on yhtenäinen näkymä brändiin.
  Miltei puolet vastaajista nostivat tuotetiedon yhtenäisyyden yhdeksi
  tärkeimmistä monikanavaisen - tai siis yhtenäisen - kaupan kokemuksen
  tekijöistä.
starred: false
url: yhtenaisen-tuotekokemuksen-chicago-irce-osa-2/index.html
_type: Article

---
# Yhtenäisen Tuotekokemuksen Chicago - IRCE osa 2
![](https://the-grid-user-content.s3-us-west-2.amazonaws.com/559e7a60-1a3e-45be-98f3-100cded7ea0e.jpg)

Gartnerin tutkimuksen ( _Gartner's 4Q15 consumer retail shopping survey_ ) mukaan asiakkaiden tärkein odotus kaupalle on yhtenäinen näkymä brändiin. Miltei puolet vastaajista nostivat tuotetiedon yhtenäisyyden yhdeksi tärkeimmistä monikanavaisen - tai siis yhtenäisen - kaupan kokemuksen tekijöistä.

> Tuotetiedonhallinta on edellytys asiakaskokemukselle.

Saman kehityksen huomasi selvästi myös Chicagon Internet Retail Conference and Exhibition -tapahtumassa kesäkuussa. Toistuvasti eri esityksissä - hieman eri kulmista - yhtenäisen asiakaskokemuksen muodostumisessa ja asiakkaan ostopolun helpottamisessa nousi esiin laadukas, myyvä ja yhtenäinen tuotetieto, jota hyödynnetään tehokkaasti koko osto- ja palvelukokemuksen läpi.

> Hakukonenäkyvyys ja hakukoneoptimointi vaativat laadukasta tuotetietoa

Paitsi yritysten omissa asiakaskohtaamisissa, yhä enemmän jakelijoiden ja jälleenmyyjien kautta tapahtuva kauppa vaatii jatkuvasti parempaa, rikkaampaa ja hakukoneissa paremmin toimivaa sisältöä. Jotkut vähittäiskaupan jättiläiset menevät niin pitkälle, että vaativat tavarantoimittajia tuottamaan uniikkia, myyvää tuotetietoa heidän kanaviinsa.

> Google ei ole enää tuotehaun yksinvaltias

Hakukonenäkyvyyden lisäksi USA:n markkinassa näkyy yksi ylitse muiden. Jättiläinen keskellä olohuonetta, jota kukaan ei voi olla huomaamatta, eli Amazon. Amazonin hausta on jopa muodostunut defacto tuotehaku markkinassa, jonka kautta haetaan tuotteita ja vaihtoehtoja - jopa ennen kuin käännytään Googlen puoleen. Tässä markkinassa voi vain arvata, kuinka tärkeää on tuottaa erottuvaa sisältöä Amazonille.

> Markkinapaikat ovat tulleet jäädäkseen

Ylipäätään globaalit markkinapaikat muokkaavat voimakkaasti vähittäiskaupan tulevaisuutta. Niissä jokaisessa näkymiselle on yksi edellytys ylitse muiden; laadukas tuotetieto. Siinä missä omissa kanavissa ja verkossa erottuminen onnistuu sisällöllä, palvelulla ja asiakastuntemuksella, on markkinapaikassa muista erottuminen todella vaikeaa.
![](https://the-grid-user-content.s3-us-west-2.amazonaws.com/58ee56b4-9ae1-4e43-a094-4562d7390c8c.png)

Kuinka premium -brändin tuotekokemus siirtyy - tai jatkuu - omasta myymälästä Amazoniin? Onko markkinapaikalla pakko näkyä? Paljonko se aiheuttaa ylimääräistä työtä? Mistä markkinapaikan tarvitsema tieto syntyy, miten Amazonin sisältövaatimuksiin voidaan vastata?

> 

Tehokas ja yhtenäinen tuotetiedonhallinta on myös asiakaspalvelukysymys. Kun omalla henkilöstöllä on käytössään sama tieto tuotteista - samat nimikkeet, samat kuvat ja samat kuvaukset - on asiakkaan auttaminen huomattavasti helpompaa ja asiakkaalla on koko palvelutapahtuman ajan positiivinen olo.