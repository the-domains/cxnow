---
datePublished: '2016-08-31T08:39:32.701Z'
inFeed: true
author: []
via: {}
dateModified: '2016-08-31T08:39:31.958Z'
title: Kaupallisen Asiakaskokemuksen Chicago - IRCE osa 1
publisher: {}
description: >-
  Asiakaskokemus oli odotetusti yksi suurimmista teemoista Chicagossa
  järjestetyssä Internet Retail Conference and Exhibition -tapahtumassa, joka
  tarjoaa vuosittain yhden kovimmista digitaalisen myynnin ja verkkokaupan
  kattauksista maailmalla. Markkinointiautomatiikan, analytiikan, personoinnin
  ja kohdentamisen näkemykset olivat osin hyvin tuttuja suomalaisestakin
  keskustelusta viime vuosilta, mutta yhä enemmän on päästy puheista käytäntöön,
  retoriikasta motoriikkaan.
sourcePath: _posts/2016-08-31-kaupallisen-asiakaskokemuksen-chicago-irce-osa-1.md
hasPage: true
starred: false
url: kaupallisen-asiakaskokemuksen-chicago-irce-osa-1/index.html
_type: Article

---
# Kaupallisen Asiakaskokemuksen Chicago - IRCE osa 1
![](https://the-grid-user-content.s3-us-west-2.amazonaws.com/f70ca8b0-bc41-470e-a12c-4dd7fd021f37.jpg)

Asiakaskokemus oli odotetusti yksi suurimmista teemoista Chicagossa järjestetyssä Internet Retail Conference and Exhibition -tapahtumassa, joka tarjoaa vuosittain yhden kovimmista digitaalisen myynnin ja verkkokaupan kattauksista maailmalla. Markkinointiautomatiikan, analytiikan, personoinnin ja kohdentamisen näkemykset olivat osin hyvin tuttuja suomalaisestakin keskustelusta viime vuosilta, mutta yhä enemmän on päästy puheista käytäntöön, retoriikasta motoriikkaan.

> Mihin Amerikanserkut ovat siis ehtineet?

Moni laajoja kivijalkaketjuja operoiva toimija on alkanut käytännössä toteuttaa integroitua kokemusta kanavien välillä. Tuorein termi tälle shop from anywhere, ship from anywhere -strategialle on "Unified Commerce". En ole tästäkään ihan varma, miten kääntyy härmäläiseen retoriikkaan - mutta viesti on huomattavasti parempi kuin monikanavaisuudessa, kaikkikanavaisuudessa tai omnichannelissa. Ei kanavia, vain kauppaa.

> Entä käytännössä?

Paitsi asiointikokemuksen yhdistämisestä, yhtenäisessä kaupassa on kyse siitä, että joustavat työkalut ja erityisesti joustavat toimintatavat mahdollistavat asiakkaan palvelemisen asiakkaan tilanteeseen parhaiten sopivalla tavalla. Yksi huikemmista esimerkeistä tässä oli Targetin verkkokaupan siirtyminen myymäläkeräilyyn; 90% verkkokauppatilauksista on valmiina yhden tunnin kuluttua tilauksesta. Yhden. Tilauksen voi tehdä vaikka kahvilla lähimpään myymälään, ja noukkia tunnin päästä.
![](https://the-grid-user-content.s3-us-west-2.amazonaws.com/a4dc3da9-b20c-4c20-9203-f1fd54c754a5.jpg)

> Ostoksia kahvilasta? Cliche much?

Naivistinen kahvilassa mobiiliostamisen esimerkki on yksi osa meilläkin vastikään vilkasta keskustelua herättänyttä kohdennettua ja personoitua palvelua. Asiakkaan kontekstin ymmärtävä ja siihen mukautuva palvelu alkaa olla arkipäivää. Kuitenkin samalla kun kauppa tulee asiakkaan luokse ihan konkreettisesti, myös maailmalla tietoturva ja yksityisyydensuoja on herättänyt sekä vilkasta keskustelua, aiheellista huolta, mutta myös yritykset ajattelemaan asiaa asiakaskokemuksen kannalta. Asiakasta miellyttää kohdennettu, kontekstuaalinen kokemus, joka ei ole ahdistava. Väärin käytetty personointi ja ylikohdennus tekee asiakkaan olon epämiellyttäväksi. Sanoisinkin, että läpinäkyvänä ja asiakkaan hyväksymänä tehty tehty tiedonkeruu tekee kohdennetusta palvelusta hyvää asiakaskokemusta.

> Ollaanko pudottu kelkasta?

Ollaan. Ja ei. Edelleen pärjääminen on mahdollista ja kun kotimaisen monipuolisen seurueemme kanssa pitkin viikkoa keskustelimme, olen täysin vakuuttunut siitä, että osaamista meillä on. Etäisen sijaintimme ja pienen markkinamme tuoma turva kotimarkkinoilla toimijoille on kuitenkin nopeasti katoava luonnonvara niin kuluttajakaupassa kuin yritysten välilläkin. Liikettä täytyy saada aikaan. Hyvä puoli on se, että sekä erinomaisia malleja maailmalta että oikeaa osaamista on. Selkeä suunta on edelleen se, että kaikki kauppa yhdistyy asiakkaan ympärille - ja on ensi arvoisen tärkeää ymmärtää mihin kaikkeen tämä vaikuttaa.